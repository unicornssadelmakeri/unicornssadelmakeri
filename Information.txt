Mitt första hästminne är att mata hästar med knäckebröd ifrån barnvagnen i en hage nedanför huset. Sedan dess har hästar varit en självklar del av mitt liv. Från barbackaturer på foder shetlandsponnyn Patron i skengalopp hem till hans mat, till voltige i full galopp på Knabstruppern, Kickan ståendes på hennes rygg som tomtenisse. Tolkning med skidor eller körning med släde bakom min första egna häst – vi har växt tillsammans, jag och hästarna.
~
Efter att jag flyttat från Värmland till Norrbotten som tjugoåring, köpte jag min första häst. Vi red dressyr, hoppade, körde släde, olika vagnar och tränade till och med western tillsammans. Han lärde mig det viktigaste av allt: det viktigaste du har med din häst är eran kärlek och relation till varandra och att hästens rörelseförmåga trots utrustning är helig – hästen behöver inte bli hindrade av utrustningen vi lägger på dem.
~
När jag själv sökte efter en sadelmakare insåg jag hur svårt det var att hitta någon som förstod både hästens anatomi och ryttarens behov. Där väcktes idén. Jag älskar både hantverk och hästar – och så började min resa.
~
Jag utbildade mig först på Utbildning Nord i 1,5 år, och sedan på sadelmakeriskolan i Tärnsjö 2 år. Gesällprovet gjorde jag 2003 med en handsydd dressyrsadel (högsta svårighetsgrad), som blev MVG-godkänd. Därefter reste jag till USA för att studera hästars biomekanik: vad gör en sadel för hästens rörelsefrihet – och vad hindrar den?
~
2011 tillverkade jag en handsydd hoppsadel med ullsäte till mitt mästarprov, och blev MVG-godkänd även där.
~
2014 och 2015 tävlade jag i sadelmakeri-SM och vann tre klasser i rad med mina handsydda remtyg och läderdetaljer – granskade och bedömda av hovsadelmakare i London.
~
Idag driver jag mitt företag med passion, respekt och kompromisslöshet. Jag vet att det går att tillverka sadlar som inte bara känns bra för ryttaren – utan som också låter hästen röra sig helt fritt. Det handlar inte om märke. Det handlar om konstruktionen av sadeln. 
~
För mig är sadeln inte bara ett hjälpmedel – den är en förlängning av förtroendet mellan häst och ryttare
~
Och det förtroendet förtjänar att bäras med största omsorg.